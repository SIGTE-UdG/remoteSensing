****************************
Presentació General del Curs
****************************

Introducció
###########

Els SIG són una eina que permet un ràpid accés a la informació gràfica i alfanumèrica del territori, i subministren funcions per l'anàlisis espacial de la informació. Per altra banda, faciliten les tasques de manteniment d'infraestructures, zones verdes, mobiliari urbà, transport públic, xarxes i planificació territorial en general. Per altra banda, també serveixen per optimitzar els treballs de manteniment de les empreses de serveis com aigua, gas, llum i telecomunicacions. 

QGIS és un software d'altes prestacions per a la visualització, edició i anàlisis d'informació geogràfica. Es tracta d'un software lliure distribuït amb Llicència General Pública GNU i fortament consolidat a la comunitat SIG. Es caracteritza per la seva interfície d'usuari amigable, la seva estabilitat i robustesa, així com per la seva capacitat per accedir a múltiples formats de dades, tant vectorials com ràster així com les seves eines d'edició,, processament i visualització de dades. 

Aquest curs va adreçat al personal tècnic d'administracions, organismes públics i empreses de serveis que necessiten una introducció pràctica al treball amb SIG amb un dels software lliures més àmpliament utilitzats del mercat. 

La sessió pràctica d'introducció a QGIS que a tindrà lloc, té per objectiu principal, introduir de forma ràpida i senzilla el programari SIG `QGIS <http://www.qgis.org>`_, un programari lliure i de codi obert [#]_, que en els darrers anys, s'ha instal·lat plenament en el mercat de programari SIG estable, madur i de confiança. El Consell Comarcal del Gironès, que fins a la data ha vingut gestionant les seves dades amb programari privatiu, pretén avaluar la possibilitat de migrar la seva infraestructura de programari SIG, a solucions tecnològiques lliures com és el cas, per exemple, de l'*stack* de productes QGIS / `SpatiaLite <http://www.gaia-gis.it/gaia-sins/>`_ / `PostGIS <http://postgis.net/>`_, etc.

Aquesta sessió introductòria ha de servir per a mostrar de forma breu, la capacitat i el potencial de QGIS en les tasques de presa i captura de dades espacials, així com la seva posterior gestió i edició, o anàlisi, per finalment poder generar una sortida cartogràfica de qualitat. Per la seva part, la integració de QGIS amb bases de dades del tipus SpatiaLite [#]_ o PostGIS [#]_, permetrà emmagatzemar la totalitat de les dades que gestiona el Consell Comarcal del Gironès, en un repositori de dades únic en comptes de gestionar múltiples arxius en format *Shapefile* d'ESRI.

Objectius del curs
####

L'assoliment de l'objectiu principal del curs (introduir QGIS), vol fer-se efectiu mitjançant l'assoliment gradual de la següent relació de taques:

* Introduir la interfície gràfica de QGIS
* Mostrar el flux de treball relacionat amb la càrrega i la creació de noves dades amb QGIS 
* Mostrar el flux de treball relacionat amb la simbolització i la representació de les dades
* Mostrar el flux de treball relacionat amb l'elaboració de cartografia
* Mostrar un exemple de cas real, en el context del Consell Comarcal del Gironès

Resultats esperats
#### 

En finalitzar la sessió introductòria, el personal tècnic del CCG, tindrà una visió global de les capacitats i les potencialitats que els ofereix QGIS com a programari SIG de referència per tal de poder desenvolupar les seves tasques quotidianes, relacionades amb la consulta i l'anàlisi de les dades, representació i composició cartogràfica. 

.. rubric:: Notes al peu

.. [#] `Free Software Foundation <http://www.fsf.org>`_
.. [#] Extensió espacial de la base de dades tipus `SQLite <http://www.sqlite.org/>`_
.. [#] Extensió espacial de la base de dades tipus `PostgreSQL <http://www.postgresql.org/>`_
